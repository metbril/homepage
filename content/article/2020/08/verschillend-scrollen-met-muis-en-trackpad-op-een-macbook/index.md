---
title: Verschillend scrollen met muis en trackpad op een MacBook
date: 2020-08-25
tags:
  - computer
  - mac
---
Meestal gebruik ik het trackpad van mijn MacBook om door pagina’s te scrollen. Maar als ik lang zit te werken pak ik er weleens een muis bij. Voor het trackpad vind ik het “natuurlijk scrollen” dat Apple standaard instelt wel prettig; dit werkt hetzelfde als op een iPhone of iPad. Maar voor scrollen met een muis geef ik toch de voorkeur aan het ouderwetse, tegengestelde scrollen.

Op een Mac kun je echter maar één richting instellen. Om dit op te lossen gebruik ik al jaren de gratis applicatie [ScrollReverser](https://pilotmoon.com/scrollreverser/). Ik stel mijn MacBook dan in op natuurlijk scrollen, en stel Scroll Reverser zo in dat alles behalve het trackpad wordt omgekeerd. Dan heb ik het beste van 2 werelden. Heerlijk.

![](scroll-reverser-natuurlijk.png)

![](scroll-reverser-instellingen.png)

![](scroll-reverser-omkeren.png)
