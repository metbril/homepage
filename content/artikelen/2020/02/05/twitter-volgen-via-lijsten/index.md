---
title: Twitter volgen via lijsten
date: 2020-02-05
tags:
- tracking
- twitter
---
Ik maak nog nauwelijks gebruik van [Twitter](https://twitter.com/). Het gehalte aan troep wordt steeds groter, de vele advertenties irriteren me, ik heb beperkte controle over wat ik in de tijdlijn zie, en krijg dat ook niet gewoon chronologisch te zien. Maar er is nog steeds een klein aantal accounts dat de moeite waard blijft om te volgen. Tweets die me inspireren, aan het denken zetten, aan het lachten maken of doorverwijzen naar interessante artikelen. Daarom ben ik de afgelopen periode behoorlijk aan het ontvolgen geslagen. Zelfs van de accounts die nog wel de moeite waard blijven. Maar die heb ik nu toegevoegd aan [een paar publieke lijsten](https://twitter.com/robertvanbregt/lists). Het mooie daaraan is, dat die lijsten volledig compleet en keurig chronologisch zijn, en ook nog eens vrij van advertenties. Tot Twitter ontdekt dat ze dit over het hoofd hebben gezien, natuurlijk. ðŸ˜‰

Met deze oplossing moet ik nog wel regelmatig de Twitter-website openen en bekijken. Maar voor publieke lijsten hoef ik gelukkig niet ingelogd te zijn, dus wordt ik als bijkomend voordeel ook minder getracked.

Uiteindelijk denk ik dat ik de accounts via een RSS-feed ga volgen, zodat ik helemaal geen Twitter-account meer nodig heb. Maar voorlopig ben ik tevreden.