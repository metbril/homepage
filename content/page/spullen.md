---
layout: page
title: Mijn spullen
slug: spullen
menu:
  footer:
    name: Spullen
---
{{< disclosure >}}

Dit is een overzicht van de spullen die ik op dit moment in mijn leven gebruik en ook aan iedereen kan aanbevelen.

## Software

Online bestanden

: [Sync.com](/r/sync) ∞ is een dienst voor veilige opslag van bestanden. Wat Sync bijzonder maakt, is dat zij daarvoor [end-to-end-encryptie](https://nl.wikipedia.org/wiki/End-to-end-encryptie) gebruiken. Dat betekent dat je bestanden voor hen volledig onleesbaar zijn. Sync synchroniseert met al je computers en apparaten. Het is extra fijn dat Sync te gebruiken is in de Bestanden app van iOS en iPadOS. *(Als je via de link een nieuw account maakt, krijgen we allebei extra opslagruimte.)*

E-mail, contacten, agenda’s

: Ik maak al jaren met veel plezier gebruik van [Fastmail](/r/fastmail) ∞ voor e-mail met een eigen domein, contacten en agenda’s. Het was ongeveer de eerste dienst die me hielp wat minder afhankelijk te worden van Google en vooral Gmail.

Wachtwoordmanager

: [Bitwarden](https://bitwarden.com/) is een goede en populaire Open Source wachtwoordmanager. Met ruim 500 accounts is het niet meer te doen overal een ander wachtwoord te maken en dit te onthouden. De gratis variant is al behoorlijk goed, maar voor een klein bedrag krijg je extra’s voor jezelf of je hele familie. Andere goede wachtwoordmanagers zijn [LastPass](https://lastpass.com/), [1Password](https://1password.com/) en [KeePassXC](https://keepassxc.org/). Wie in het Apple ecosysteem leeft, kan ook gebruik maken van [iCloud Keychain](https://support.apple.com/nl-nl/HT204085).
