---
title: "Eén Jaar COVID-19"
slug: een-jaar-covid-19
date: 2021-03-02T06:31:55+01:00
tags:
  - corona
  - covid-19
categories: [Algemeen]
---
<!-- markdownlint-disable MD052 -->
Bizar. Het is alweer een jaar geleden dat [de eerste met het coronavirus besmette patient was opgenomen in het Maasstad Ziekenhuis][eerste]. Als ik het me goed herinner, was dat de tweede positief geteste patient in Nederland. De wereld is sindsdien volkomen veranderd. Normaal menselijk contact is niet meer mogelijk en beperkt tot huisgenoten. Thuiswerken is de norm. Vrijwel alle publieke gelegenheden zijn gesloten. De economie ligt op zijn gat. Veel mensen raken hun baan kwijt.

Het wrange is, dat deze crisis voor mij ook heeft geleid tot mooie projecten. De digitalisering van de zorg neemt een vlucht. Eerst om de crisis te bestrijden, zoals de inzet van [slimme pleisters][slimme_pleisters]. Daarmee kon bovenmatig bezoek aan besmette patiënten worden voorkomen. Maar nu pakken we in [het Maasstad][mz] ook door met projecten die de algemeen toenemende druk op de zorg moeten verlichten. We zetten flink in op [de Juiste Zorg op de Juiste Plek][jzojp]. Er staan [de patient][patient] en zorgverlener mooie tijden te wachten.

[eerste]: https://nos.nl/artikel/2325438-mogelijk-nieuwe-coronabesmetting-maasstad-ziekenhuis-ic-tijdelijk-dicht.html
[mz]: https://www.maasstadziekenhuis.nl/
[jzojp]: https://www.dejuistezorgopdejuisteplek.nl/
[slimme_pleisters]: {{< ref "gaat-u-even-op-de-sensor-liggen-vraagt-de-app" >}}
[patient]: {{< ref "wat-heeft-de-patient-aan-dit-project" >}}
